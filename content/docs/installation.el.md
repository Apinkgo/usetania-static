---
title: "Εγκατάσταση"
date: 2019-02-04T19:34:29+08:00
draft: false
type: "docs"
layout: "docs"
---

Αυτό το λογισμικό είναι υλοποιημένο στη γλώσσα προγραμματισμού [Go](https://golang.org). Αυτό σημαίνει ότι θα λάβετε ένα δυαδικό εκτελέσιμο για να το εκτελέσετε στο σύστημά σας. **Δεν απαιτείται** επιπλέον λογισμικό όπως MAMP, XAMPP, ή WAMP για να εκτελέσετε το **Tania**, αλλά ίσως χρειαστείτε βάση δεδομένων MySQL εάν επιλέξετε να τη χρησιμοποιήσετε αντί της SQLite *(η οποία αποτελεί την προεπιλεγμένη βάση δεδομένων)*

Ο πιο εύκολος τρόπος εγκατάστασης του Tania είναι χρησιμοποιώντας τα ήδη μεταγλωττισμένα εκτελέσιμα για Windows (x64) και Linux (x64). Μπορείτε να τα μεταφορτώσετε από [τη σελίδα κυκλοφορίας](https://github.com/Tanibox/tania-core/releases/tag/1.5.1). Αφού η διαδικασία μεταφόρτωσης ολοκληρωθεί, μπορείτε να τα αποσυμπιέσετε και να τα εκτελέσετε απο τη γραμμή εντολών Windows/Powershell εκτελώντας το `.\tania-core.exe` ή από ένα τερματικό Linux εκτελώντας το `./tania-core`.

Εάν το Λειτουργικό σας Σύστημα δεν είναι ούτε Windows (x64) ούτε Linux (x64), τότε θα πρέπει να μεταγλωττίσετε το Tania μόνοι σας. Μπορείτε να ακολουθήσετε τις παρακάτω οδηγίες.

### Προαπαιτούμενα
- [Go](https://golang.org) 1.11.x 
- [NodeJS](https://nodejs.org/en/) 8 or 10

### Οδηγίες Μεταγλώττισης

Εάν το περιβάλλον Go βρίσκεται στο φάκελο `~/go`.

1. Βεβαιωθείτε ότι έχετε εγκαταστήσει το `golang/dep` 
    - https://golang.github.io/dep/docs/installation.html
    - https://gist.github.com/subfuzion/12342599e26f5094e4e2d08e9d4ad50d
2. Κλωνοποιήστε την αποθήκη λογισμικού εκτελώντας το `go get github.com/Tanibox/tania-core`
3. Πηγαίνετε στη σταθερή έκδοση εκτελώντας το `cd ~/go/src/github.com/Tanibox/tania-core && git checkout tags/1.5.1 -b v1.5.1`
4. Απο τη ρίζα του έργου, εκτελέστε το `dep ensure` για να εγκαταστήσετε τις απαιτήσεις Go
    - Εάν αντιμετωπίσετε κάποιο ζήτημα με το `dep ensure`, μπορείτε να εκτελέσετε την εντολή `go get`.
5. Δημιουργήστε ένα νέα αρχείο `conf.json` χρησιμοποιώντας τις τιμές από το `conf.json.example` και καθορίστε τις δικές σας τιμές.
6. Εκτελέστε την εντολή `npm install` για να εγκαταστήσετε τις απαιτήσεις VueJS.
7. Για να μεταγλωττίσετε το VueJS, απλά εκτελέστε την εντολή `npm run dev` για σκοπούς ανάπτυξης ή την εντολή `npm run prod` για σκοπούς παραγωγής.
8. Διαμόρφωση SQLite:
    - Επεξεργαστείτε τη μεταβλητή `SqlitePath` στο `conf.json` και εισάγετε το μονοπάτι αρχείου της  sqlite DB (π.χ.: /Users/user/Programs/sqlite/tania.db)
    - Δημιουργήστε ένα κενό αρχείο με το ίδιο ακριβώς όνομα και μονοπάτι το οποίο να ταιριάζει με την τιμή της μεταβλητής `SqlitePath`.
9. Μεταγλωττίστε τον πηγαίο κώδικα με την εντολή `go build`. Αυτό θα δημιουργήσει το αρχείο `tania-core.exe` (στα Windows) ή το αρχείο  `tania-core` (στο Linux και το OSX.)
10. Εκτελέστε το πρόγραμμα από το τερματικό δίνοντας την εντολή `./tania-core`, η τη γραμμή εντολών Windows δίνοντας την εντολή `.\tania-core.exe`. 
11. Το προεπιλεγμένο όνομα χρήστη και ο κωδικός είναι `tania / tania`.

### Μηχανή Βάσης Δεδομένων

Το Tania χρησιμοποιεί την SQLite ως την προεπιλεγμένη μηχανή βάσης δεδομένων. Μπορείτε να χρησιμοποιήσετε την MySQL ως μηχανή βάσης δεδομένων αντικαθιστώντας το `sqlite` με το `mysql` στο πεδίο `tania_persistence_engine` στο δικό σας `conf.json`.

```
{
  "tania_persistence_engine": "sqlite",
  "demo_mode": true,
  "upload_path_area": "uploads/areas",
  "upload_path_crop": "uploads/crops",
  "sqlite_path": "db/sqlite/tania.db",
  "mysql_host": "127.0.0.1",
  "mysql_port": "3306",
  "mysql_dbname": "tania",
  "mysql_user": "root",
  "mysql_password": "root",
  "redirect_uri": "http://localhost:8080/",
  "client_id": "f0ece679-3f53-463e-b624-73e83049d6ac"
}
```

### Εκτέλεση των Τεστ
- Χρησιμοποιήστε την εντολή `go test ./...` για να εκτελέσετε όλα τα τεστ Go.
- Χρησιμοποιήστε την εντολή `npm run cypress:run` για να εκτελέσετε το τεστ απο την αρχή μέχρι το τέλος
